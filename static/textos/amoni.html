<div>
    <h2 style="margin: 0; padding: 0;">Risc de toxicitat</h2>
    <p>Si tenim en compte totes dues variables fisicoquímiques que poden suposar un risc de toxicitat (amoni i nitrits) podem dir que, a trets generals, durant l’any 2020 es va observar un <strong>alt risc de toxicitat</strong> en punts de la conca del Besòs, del Foix i punts concrets de la conca del Llobregat i de Ter. No obstant això, a la majoria del territori trobem aigües sense gaire risc de toxicitat. A continuació es dóna més detall de cadascuna de les variables.</p>
    <p>Pel que fa a les dades de la <strong>primavera del 2020,</strong> la majoria de punts del territori no presenten risc de toxicitat. De fet, no es va observar una <strong>molt alta concentració</strong> d’amoni (> 4 mg N-NH4+/l) en cap punt de mostreig.</p>
    <p>No obstant això, sí que es van observar <strong>altes concentracions</strong> d’amoni (1 - 4 mg N-NH4+/l) en dos punts concrets de la conca del Besòs (Mogent i el mateix riu Besòs), la riera Foradada de la conca del Ter i en diversos punts de la conca del Foix (Llitrà, Vilobí i Foix). Destacar que un d’aquests punts de la conca del Foix correspon al <strong>Parc del Foix.</strong></p>
    <p>D’altra banda, s’observen <strong>concentracions moderades</strong> d’amoni (0,5 – 0,9 mg N-NH4+/l) en punts concrets de la conca del Besòs (Congost i Gallifa) i en el riu Anoia de la conca del Llobregat.</p>
    <p style="background-color: #f4fefe; padding: 8px; border: 2px dotted #008080;">Dels punts de la XPN estudiats, el que presenta un elevat risc de toxicitat per als organismes és el punt que pertany al Parc del Foix (F52). Aquest punt del riu Foix abans de l’embassament presenta concentracions altes tant d’amoni com de nitris.</p>
</div>